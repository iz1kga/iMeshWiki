<!--
title: Come collegare il GPS
description: Guida al collegamento di un modulo GPS
published: true
date: 2024-04-29T18:33:34.828Z
tags: gps
editor: ckeditor
dateCreated: 2024-04-24T20:56:39.538Z
-->

<h1 class="toc-header" id="introduzione"> Introduzione</h1>
<p>Questa guida informativa vi aiuterà nel processo di aggiungere un modulo GPS al vostro nodo Meshtastic. L'aggiunta di questo modulo fornisce funzionalità GPS precise e un orologio in tempo reale (RTC), eliminando la necessità del WiFi o di uno smartphone per poter mantenere il corretto orario. Questo miglioramento è particolarmente vantaggioso per la mesh, dove è fondamentale monitorare la durata dall'ultimo dispositivo visto. Tuttavia, è importante notare che il modulo GPS aumenterà il consumo di energia del tuo nodo. Affronteremo questo problema spiegando in dettaglio come incorporare un interruttore o un transistor NPN 2N2222 nella configurazione. Ciò consente la gestione dell'alimentazione da parte del firmware, preservando la durata della batteria senza sacrificarne le funzionalità.</p>
<h1 class="toc-header" id="considerazioni-sul-consumo-energetico"> Considerazioni sul consumo energetico</h1>
<p>I moduli GPS hanno solitamente un elevato consumo energetico, che può potenzialmente ridurre la durata della batteria del nodo. Per mitigare questo, sono possibili due approcci:</p>
<ol>
<li>Interruttore manuale: un semplice interruttore di accensione/spegnimento per il modulo GPS, che consente la gestione manuale dell'alimentazione.</li>
<li>Transistor NPN 2N2222: facilita il controllo automatico dell'alimentazione tramite il firmware, consentendo al dispositivo di spegnere il modulo GPS in base a condizioni specifiche o dopo un periodo prestabilito.</li>
</ol>
<h1 class="toc-header" id="materiale-necessario"> Materiale Necessario</h1>
<ol>
<li>Il vostro nodo (heltec / Lilygo / RAK ...)</li>
<li>Modulo GPS (nel nostro esempio useremo un ATGM336H, ma i passaggi sono uguali per altri moduli)</li>
<li>Un transistor NPN, consigliato il 2N2222</li>
<li>Filo, saldatore, stagno, flussante e materiale da saldatura</li>
<li>(opzionale) Un interruttore</li>
</ol>
<h1 class="toc-header" id="istruzioni"> Istruzioni</h1>
<p>Heltec V3:<br>
<img alt="schema_collegamento.webp" src="/hardware/gps/schema_collegamento.webp"></p>
<ol>
<li>Saldare un filo dal pin TX del GPS al pin GPIO 48 di Heltec (o un altro GPIO libero)</li>
<li>Saldare un filo dal pin RX del GPS al pin GPIO 47 di Heltec (o un altro GPIO libero)</li>
<li>Saldare un filo dal pin GND del GPS al pin GND di Heltec</li>
<li>Saldare un filo dal piedino sinistro del transistor npn (guardandolo dal lato piatto) al pin VCC del gps</li>
<li>Saldare un filo dal piedino destro del transistor npn al pin 3V3 di Heltec</li>
<li>Saldare un filo dal piedino centrale del transistor npn al pin GPIO 48 di Heltec (o un altro GPIO libero)</li>
<li>Accendere il nodo e andare nelle sue impostazioni usando l'app su telefono o il client web o CLI</li>
<li>Nel menù 'Position' impostare il GPS come 'Enabled'</li>
<li>Impostare GPS_RX_PIN con il numero del GPIO usato per il collegamento al pin TX del GPS (si, devono essere invertiti. questo perchè il GPS trasmette dati dal pin TX e la scheda li riceve dal pin RX e viceversa)</li>
<li>Impostare GPS_TX_PIN con il numero del GPIO usato per il collegamento al pin RX del GPS</li>
<li>PIN_GPS_EN con il numero del GPIO usato per il collegamento al piedino centrale del transistor</li>
<li>Salvare le impostazioni</li>
</ol>
<p>Una volta che la scheda sarà riavviata, potrete scorrere tra le pagine e verificare nell'ultima che il GPS sia stato riconosciuto. Se è così, leggerete inizialmente 'No GPS fix' che indicherà che il GPS sta cercando satelliti. Una volta trovati, vi mostrerà le vostre coordinate.<br>
Se invece viene mostrato 'GPS disabled' basterà premere velocemente 3 volte il tasto utente (quello che usate per scorrere tra le pagine) per attivarlo<br>
Se la scritta riporta 'GPS not present', ricontrollate i vostri collegamenti e le impostazioni</p>
