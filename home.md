---
title: Home
description: LoRa Italia
published: true
date: 2024-01-11T10:16:15.833Z
tags: 
editor: markdown
dateCreated: 2023-01-21T23:17:51.009Z
---

# LoRa Italia - Mesh

Siamo un gruppo eterogeneo di appassionati di tecnologia/ telecomunicazioni e semplici  
curiosi.

Attraverso l'utilizzo di dispositivi radio a basso costo e ridottissimo consumo energetico  
(Lo.Ra. 868 MHz) stiamo provando, con finalità ludico-didattiche, a realizzare una rete che  
metta in comunicazione l'intero paese.

Non un'infrastruttura di telecomunicazioni tradizionale ma una in cui ogni dispositivo (detto  
nodo) sia parte attiva della rete, ne diventi una maglia e ne estenda la copertura (concetto di  
MESH network).

Non si tratta di qualcosa di paragonabile ad internet anzi vuole essere completamente  
svincolato da essa.

Le velocità di trasmissione dati raggiungibili sono bassissime, ma consentono uno scambio  
di messaggistica testuale, di telemetrie, di controllo di dispositivi di domotica.

Utilizziamo sui nostri nodi un applicativo che si chiama Meshtastic, un software libero ed  
open-source che ha uno sviluppo piuttosto vivace e che ad oggi riteniamo rappresenti la  
soluzione più conveniente per il nostro scopo.

La copertura che ogni nodo può avere in termini di distanza può variare da poche centinaia  
di metri ad oltre cento chilometri: a fare la differenza sono principalmente la posizione  
geografica e il tipo di antenna utilizzato.

Per entrare in rete non serve assemblare o saldare componenti elettronici, è sufficiente  
acquistare uno dei molti dispositivi disponibili, il cui costo parte dai 15€, ed avere "a portata  
di collegamento radio" un altro nodo.

Una rappresentazione non esaustiva ma piuttosto fedele dell'estensione geografica della  
rete è visibile all'indirizzo [map.loraitalia.it](http://map.loraitalia.it). Questa è in una fase di evoluzione piuttosto rapida  
e chi può accendere un nodo in aree scoperte viene supportato rimpiazzando  
temporaneamente il link radio con un link internet.

Il nostro gruppo non è affiliato a nessun venditore o rivenditore di materiale né trae alcun  
tipo di profitto dalle vendite di terzi; sono tuttavia disponibili, sul sito internet e sul canale  
telegram, link a prodotti acquistabili su e-shop il cui unico scopo è supportare il principiante  
nella scelta del miglior hardware.  
Non siamo nemmeno legati in alcun modo al marchio Meshtastic.

Per creare la mesh stiamo usando firmware Meshtastic®. La mesh wireless è basata sul protocollo LoRa che consente a più dispositivi di comunicare tra loro formando una rete senza la necessità di un server o gateway centrale.

LoRa Italia è una community di appassionati, non fa parte di [Meshtastic®](www.meshtastic.org)

Meshtastic® is a registered trademark of Meshtastic LLC.

## Contenuti

- [🌐 Mappa](https://map.loraitalia.it)

- [🆘 Supporto](https://t.me/meshtastic_italia)

- [📝 Reports & Tests](/reports&tests/index)

- [🔩 Applicazioni](/applicazioni/app_index)

- [📡 Antenne](/teoria/antenne)

- [📚 Teoria](/teoria/Mesh)

- [⚙️ Configurazione](/configurazione/config_home)

- [📡 Hardware Compatibile](/hardware/dispositivi_lora)