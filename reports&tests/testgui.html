<!--
title: Test Web Gui
description: Web Gui accessibile at https://client.meshtastic.org
published: true
date: 2024-04-29T19:00:51.480Z
tags: 
editor: ckeditor
dateCreated: 2023-02-14T18:52:28.175Z
-->

<h1 class="toc-header" id="test-web-gui"> Test Web Gui</h1>
<h6 class="toc-header" id="vincenzo-lorenzale-il-6-feb-2023"> Vincenzo Lorenzale il 6 Feb 2023</h6>
<p>Dopo un anno di sosta ho ripreso i 4 device che avevo a versione 1.2.50 per aggiornarli a livello 2.0.x visto che questo livello segnava anche un bel salto di qualità.</p>
<p>Le cose nuove più interessanti sono l’interfaccia web innovativa, la connessione da App a device via IP in rete, la funzione di Gateway via rete con appoggio a server IOT. L’aggiornamento e la messa in rete del mio Gateway e l’aggiornamento dei miei 3 client non hanno avuto grosse difficoltà grazie anche al supporto del gruppo Telegram Meshtastic Italia di cui faccio parte dal Dicembre 2020.</p>
<p>Per l’interfaccia web gui invece la lotta è stata più dura e ancora non può dirsi completamente conclusa. Tralascio di riportare alcune instabilità dell’insieme Andriod App / Router_Client e vengo subito allo stato dell’arte dell’interfaccia Web GUI accessibile via <a class="is-external-link" href="https://client.meshtastic.org">https://client.meshtastic.org</a></p>
<p>Per questa interfaccia è indispensabile usare il web browser Microsoft Edge oppure Google Chrome che sono gli unici al momento in grado di supportare il collegamento in seriale USB verso il device Tlora o Tbeam Meshtastic.</p>
<p>Il device Meshtastic deve essere configurato con supporto server http collegato in rete attraverso il router internet domestico. Abbiamo due tipi di connessione verso il device Meshtastic che sono:</p>
<ol>
<li>via indirizzo IP del device in rete locale</li>
<li>via porta serial USB che contemporaneamente alimenta il device</li>
</ol>
<p>La connessione verso l’indirizzo IP del device va fatta in https e di fatto risulta un po’ macchinosa per via del fatto che il server http configurato nel device non ha un certificato di crittografia valido e richiede che il browser sia forzato nella sua accettazione per riuscire ad operare con questa interfaccia. Spesso questa procedura si interrompe con errori strani e il tutto diventa quindi macchinoso e disincentivante.</p>
<p>A fronte di queste difficoltà ho deciso di provare la connessione seriale constatando che questa è molto stabile, più rapida e funziona bene. Tutti i test successivi sono stati fatti utilizzando la connessione USB.</p>
<h2 class="toc-header" id="ambiente-di-test"> Ambiente di test</h2>
<p>E’ consistito in:</p>
<ol>
<li>una Tlora2-1.1.6 con firmware 2.0.18</li>
<li>una Tbeam con firmware 2.0.10</li>
<li>Uno smartphone Honor Lite 9.0 con Meshtastic App 2.0.14</li>
</ol>
<h2 class="toc-header" id="configurazione-device"> Configurazione device</h2>
<p>Via interfaccia web sarebbe possibile configurare completamente il device collegato. Ho notato che dopo settato i parametri che ci interessa modificare, premendo Apply/Reboot effettivamente il device si reinizializza ma di fatto non per tutti i parametri le modifiche vanno a buon fine. Poco male perché l’interfaccia CLI python funziona egregiamente a riguardo.</p>
<h2 class="toc-header" id="visualizzazione-dei-nodi-nel-mesh"> Visualizzazione dei nodi nel Mesh</h2>
<p>I riferimenti dei nodi compaiono via via che giungono i messaggi di NODE_INFO e di POSITION dal mesh via radio o via rete cui il Gateway è connesso. Allo stato c’è il problema che i nomi dei nodi non sono quelli reali ma sono tutti Meshtastic_xxxx dove le x sono i primi 4 digit del NodeID. I nomi reali sono invece riportati se ci si connette al device via App. A questo proposito ho aperto una ‘issue’ su github Meshtastic/web.</p>
<h2 class="toc-header" id="visualizzazione-della-geomap-dei-nodi"> Visualizzazione della geoMap dei nodi</h2>
<p>Funziona bene circa la collocazione geografica delle icone che rappresentano i nodi, non vengono invece riportati i nomi e le coordinate  geografiche cliccando sulle relative immagini in mappa. Anche questo problema l’ho riportato su github Meshtastic/web.</p>
<h2 class="toc-header" id="ricezione-e-invio-dei-messaggi"> Ricezione e invio dei messaggi</h2>
<p>La ricezione avviene regolarmente con un cerchietto biffato accanto al messaggio ricevuto sotto icona e long name del mittente, la trasmissione è risultata invece problematica e di seguito fornisco i dettagli. Va subito detto, intanto, che è previsto invio di messaggi solo sul canale primario ovvero a tutto il Mesh. Non è previsto invio personalizzato.</p>
<h2 class="toc-header" id="problemi-di-invio"> Problemi di invio</h2>
<p>Con la Tbeam client in linea provo invio messaggio da web GUI e noto che a volte immediatamente, a volte dopo una decina di secondi, il cerchietto alla sinistra del messaggio sullo schermo va a contenere un ! al posto del biff che mi aspettavo. Il messaggio sulla Tbeam client di fatto non compare / arriva.</p>
<p>Provato varie volte sempre senza successo. Provo allora da App collegata via IP alla Tlora Router_Client andando sul riferimento di canale 0 LongFast per indirizzare tutto il mesh e vedo che la nuvoletta a volte viene barrata, a volte biffata ma in ogni caso il messaggio arriva in un tempo da 10 a 40 secondi sulla Tbeam e anche su tutti i nodi attivi al momento.</p>
<p>Ritengo allora che l’interfaccia web abbia un problema e apro una ‘issue’ su github Meshtastic/web. Oggi mi accorgo che la mia deduzione era errata ovvero la web GUI effettivamente manda il messaggio e il ! che è segno di fallimento si comporta come la barra sulla nuvoletta nella App Android ovvero non è ritornato ack ma il messaggio potrebbe anche essere arrivato a segno.</p>
<p>Un grazie a Bosc, JSNM e xlw che oggi mi hanno dato conferma che i messaggi da web GUI effettivamente funzionano, occorre però porre attenzione a:</p>
<ol>
<li>l fatto che il ! nel cerchietto appaia non immediatamente ma dopo un certo tempo compreso fra sei / 50 secondi. Nel tempo di attesa vedremo invece tre puntini.</li>
<li>Se il ! appare immediatamente il messaggio è sicuramente fallito e la causa non sta nell’interfaccia web bensì nel device Router_Client che in qualche modo vede compromessa la connessione uplink oppure AirUtilTx del nostro client_router ha superato il 10%.</li>
<li>In ogni caso però il messaggio via radio diretto alla Tbeam client NON arriva e questo è stato l’elemento principale che mi aveva erroneamente indotto a pensare che l’invio messaggi via web GUI non funzionasse del tutto.</li>
</ol>
<p>Anche l’invio messaggi da App collegata o in BT al client Tbeam o alla Tlora Router_Client via IP (il mio BT sulla Tlora è down ma in ogni caso non funzionerebbe essendo attiva la connessione wifi al router internet locale) può essere in qualche modo problematico: anche qui se la barra arriva sulla nuvoletta immediatamente il messaggio è sicuramente fallito perché l’upload channel non funziona nel Router_Client causa AirUtilTx in eccesso. Se invece la barra o il biff arrivano dopo 8-50 secondi il messaggio è andato verosimilmente a buon fine.</p>
<h2 class="toc-header" id="conclusione"> Conclusione</h2>
<p>L’elemento fondamentale che mi aveva fatto pensare al fallimento dell’invio messaggi via web GUI è stato quello di non vedere il messaggio sul client Tbeam che avevo come monitor in mesh via radio col Tlora Router_Client.</p>
<p>Ora ripensandoci con più calma posso dedurre che ciò è normale stante la connessione del Tlora come Gateway, ovvero che in trasmissione sfrutta il solo canale http uplink e non anche la radio e quindi il mio client non avrebbe potuto mai ricevere il messaggio. In ricezione radio invece i messaggi vengono ruotati verso il canale uplink http e il resto del mesh viene soddisfatto.</p>
<p>Esistono ancora problemi e questioni da chiarire anche sulla App che a volte vede nei nodi ??? al posto dei nomi che un attimo prima erano presenti o ancora sul Router_Client connesso via USB che a volte fa autoreboot o ncora la stessa App che inopinatamente perde la connessione con IP o anche via BT (verso il client) ma l’insieme che vedo ora è più solido e lascia sperare verso una migliore stabilità del tutto.</p>
<p>Allego schermata del test di oggi<br>
<img alt="test_messagi.png" src="/test_messagi.png"></p>
<h2 class="toc-header" id="aggiornamento-al-12-feb-2023"> Aggiornamento al 12 Feb 2023</h2>
<p>In questa data è stata reso disponibile at <a class="is-external-link" href="https://client.meshtastic.org">https://client.meshtastic.org</a> una nuova versione aggiornata di Web Gui che ha risolto il problema dell'invio messaggi oltre ad aver creato un insieme più gradevole e funzionale. Con questa versione aggiornata risultano corrette anche le malfunzioni sui comandi di configurazione del device.</p>
