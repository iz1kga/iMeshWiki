<!--
title: Cos'è LoRa
description: 
published: true
date: 2024-04-28T11:33:11.535Z
tags: 
editor: ckeditor
dateCreated: 2023-01-22T07:59:58.412Z
-->

<h1>Che cosa sono i sistemi LoRa</h1>
<p>LoRa (abbreviazione di Long Range) è una tecnica di modulazione a spettro esteso utilizzata per comunicazioni wireless a bassa potenza ed a lungo raggio. Utilizza uno schema di modulazione CSS (Chirp Spread Spectrum) per trasmettere dati su lunghe distanze (fino a diversi chilometri) consumando pochissima energia.<br>Per quanto LoRa possa essere utilizzato per trasmettere su qualsiasi frequenza, principalmente vengono utilizzate le bande ISM (industriale, scientifica e medica) senza necessità di licenza.<br>LoRa è comunemente utilizzato nelle applicazioni Internet of Things (IoT) come l'infrastruttura di città intelligenti, l'automazione degli edifici e il monitoraggio industriale, grazie alla sua capacità di trasmettere dati su lunghe distanze con basso consumo energetico e basso costo.<br>Per ulteriori informazioni sulle frequenze si veda la <a href="https://wiki.loraitalia.it/it/1-Teoria/Normativa">Normativa</a>.</p>
<h1>Meshtastic®</h1>
<p>Meshtastic è un firmware che rende ogni dispositivo un nodo della rete e lo fa funzionare da relais, inoltrando i dati da altri nodi a quello di destinazione. Ciò consente di creare una rete robusta e decentralizzata che, sfruttando l'efficienza del protocollo LoRa, è in grado di fornire comunicazioni a lungo raggio. La comunicazione è cifrata AES-128 o AES-256 ma la cifratura può essere disattivata per applicazioni radioamatoriali.</p>
<p>Meshtastic è progettato per l'uso all'aperto ed è spesso utilizzato per attività ricreative quali escursionismo, campeggio e fuoristrada. Può anche essere utilizzato per molte altre applicazioni come monitoraggio di sensori remoti, tracciamento di fauna selvatica, attività di ricerca e soccorso.</p>
<p>Una delle caratteristiche chiave di Meshtastic® è la sua capacità di lavorare in modo decentralizzato, eliminando il rischio di avere un singolo punto di vulnerabilità: i nodi possono entrare o uscire dalla rete in qualsiasi momento senza pregiudicare l'instradamento dei messaggi, rendendola molto robusta.</p>
<p>I nodi possono essere impostati e configurati rapidamente consentendo una facile implementazione, inoltre il software è open-source, il che significa che chiunque può utilizzarlo, modificarlo e distribuirlo, in accordo con le licenze con cui è rilasciato.</p>
