<!--
title: Home
description: LoRa Italia
published: true
date: 2024-04-29T19:19:56.423Z
tags: 
editor: ckeditor
dateCreated: 2023-01-21T23:17:51.009Z
-->

<h1 class="toc-header" id="lora-italia-mesh"> LoRa Italia - Mesh</h1>
<p>Siamo un gruppo eterogeneo di appassionati di tecnologia/ telecomunicazioni e semplici<br>
curiosi.</p>
<p>Attraverso l'utilizzo di dispositivi radio a basso costo e ridottissimo consumo energetico<br>
(Lo.Ra. 868 MHz) stiamo provando, con finalità ludico-didattiche, a realizzare una rete che<br>
metta in comunicazione l'intero paese.</p>
<p>Non un'infrastruttura di telecomunicazioni tradizionale ma una in cui ogni dispositivo (detto<br>
nodo) sia parte attiva della rete, ne diventi una maglia e ne estenda la copertura (concetto di<br>
MESH network).</p>
<p>Non si tratta di qualcosa di paragonabile ad internet anzi vuole essere completamente<br>
svincolato da essa.</p>
<p>Le velocità di trasmissione dati raggiungibili sono bassissime, ma consentono uno scambio<br>
di messaggistica testuale, di telemetrie, di controllo di dispositivi di domotica.</p>
<p>Utilizziamo sui nostri nodi un applicativo che si chiama Meshtastic, un software libero ed<br>
open-source che ha uno sviluppo piuttosto vivace e che ad oggi riteniamo rappresenti la<br>
soluzione più conveniente per il nostro scopo.</p>
<p>La copertura che ogni nodo può avere in termini di distanza può variare da poche centinaia<br>
di metri ad oltre cento chilometri: a fare la differenza sono principalmente la posizione<br>
geografica e il tipo di antenna utilizzato.</p>
<p>Per entrare in rete non serve assemblare o saldare componenti elettronici, è sufficiente<br>
acquistare uno dei molti dispositivi disponibili, il cui costo parte dai 15€, ed avere "a portata<br>
di collegamento radio" un altro nodo.</p>
<p>Una rappresentazione non esaustiva ma piuttosto fedele dell'estensione geografica della<br>
rete è visibile all'indirizzo <a rel="noreferrer" target="_blank" class="is-external-link" href="https://map.loraitalia.it">map.loraitalia.it</a>. Questa è in una fase di evoluzione piuttosto rapida<br>
e chi può accendere un nodo in aree scoperte viene supportato rimpiazzando<br>
temporaneamente il link radio con un link internet.</p>
<p>Il nostro gruppo non è affiliato a nessun venditore o rivenditore di materiale né trae alcun<br>
tipo di profitto dalle vendite di terzi; sono tuttavia disponibili, sul sito internet e sul canale<br>
telegram, link a prodotti acquistabili su e-shop il cui unico scopo è supportare il principiante<br>
nella scelta del miglior hardware.<br>
Non siamo nemmeno legati in alcun modo al marchio Meshtastic.</p>
<p>Per creare la mesh stiamo usando firmware Meshtastic®. La mesh wireless è basata sul protocollo LoRa che consente a più dispositivi di comunicare tra loro formando una rete senza la necessità di un server o gateway centrale.</p>
<p>LoRa Italia è una community di appassionati, non fa parte di <a rel="noreferrer" target="_blank" class="is-external-link" href="https://www.meshtastic.org">Meshtastic®</a></p>
<p>Meshtastic® is a registered trademark of Meshtastic LLC.</p>
<h2 class="toc-header" id="contenuti"> Contenuti</h2>
<ul>
<li>
<p><a rel="noreferrer" target="_blank" class="is-external-link" href="https://map.loraitalia.it">🌐 Mappa</a></p>
</li>
<li>
<p><a rel="noreferrer" target="_blank" class="is-external-link" href="https://t.me/meshtastic_italia">🆘 Supporto</a></p>
</li>
<li>
<p><a class="is-internal-link is-valid-page" href="/reports&amp;tests/index">📝 Reports &amp; Tests</a></p>
</li>
<li>
<p><a class="is-internal-link is-valid-page" href="/applicazioni/app_index">🔩 Applicazioni</a></p>
</li>
<li>
<p><a class="is-internal-link is-invalid-page" href="/hardware/antenne-lora-da-acquistare">📡 Antenne</a></p>
</li>
<li>
<p><a class="is-internal-link is-valid-page" href="/1-Teoria/Mesh">📚 Teoria</a></p>
</li>
<li>
<p><a class="is-internal-link is-valid-page" href="/configurazione/config_client">⚙️ Configurazione</a></p>
</li>
<li>
<p><a class="is-internal-link is-invalid-page" href="/hardware/dispositivi_lora">📡 Hardware Compatibile</a></p>
</li>
</ul>
